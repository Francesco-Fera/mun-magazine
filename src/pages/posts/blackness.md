---
title: "Blackn[è]ss Fest 2023: Il Laboratorio dell'Introspezione"
pubDate: "2023-09-26"
slug: "Blacknèss-fest-2023-il-laboratorio-dell-introspezione"
description: "Blackn[è]ss Fest 2023: Il Laboratorio dell'Introspezione."
hero: "/images/blackness.jpg"
tags: []
layout: "../../layouts/BlogPostLayout.astro"
---

## Tracciare i confini della discriminazione sistematica

**Il Blackn[è]ss Fest**, lo spazio dedicato alle riflessioni anti-razziste attraverso la musica, l'arte e discussioni tematiche, **è pronto per la sua terza edizione!**

**Il festival si pone l'obiettivo di decostruire il linguaggio e contribuire alla decolonizzazione della società, enfatizzando e partendo dall'importanza delle riflessioni sulla nerezza.**

## Un Ritorno alle prime edizioni

La prima edizione del Blackn[è]ss Fest, svoltasi nel 2021, è stata un esperimento audace per portare avanti dialoghi all'interno delle comunità e dei movimenti antirazzisti.

**La creazione di questo spazio è nata dalla necessità di riappropriarsi delle pratiche di decolonizzazione per superare il "white gaze" e intraprendere un percorso afrofemminista e realmente intersezionale.**

Il file rouge tra i panel della prima edizione è stata proprio l’intersezionalità tra razza, genere e classe, portando a nuove prospettive, non eurocentriche.

La seconda edizione nel 2022 ha continuato a esplorare temi importanti, concentrandosi sulla salute mentale, la rappresentazione del corpo nero e altre tematiche cruciali e in Italia mai esplorate.
Le discussioni spontanee hanno portato alla luce a nuovi punti di vista e quesiti, contribuendo a una comprensione più approfondita delle sfide affrontate dalle comunità razzializzate in Italia.

## Introspezione: Il Tema del 2023

Per l'edizione del 2023, ribattezzata "Laboratorio di resistenza" il Blackn[è]ss Fest metterà in primo piano il concetto di introspezione. Oltre a continuare a esplorare i temi centrali delle edizioni precedenti, **il festival introduce due workshop**:
“Dalla profilazione razziale ai privilegi di classe e genere interni alla comunità razzializzate” a cura di Nogaye Ndiaye e “Se mettessimo al centro l'amore?” A cura di Selam Tesfai e Wissal Houbabi

L'obiettivo principale è quello di tracciare in modo partecipato le sfumature specifiche della discriminazione sistematica nel contesto italiano.

Il **Blackn[è]ss** Fest del 2023 si impegna a esplorare nuove prospettive partendo dalle esperienze personali, contribuendo a identificare le strutture di violenza e discriminazione.

## Il Team Dietro al Festival

Il successo del Blackn[è]ss Fest è stato reso possibile grazie a un dedicato comitato organizzativo e creativo.
Ariam Tekle, Buba Samasa, Emmanuel Yoro e Emmanuelle Maréchal sono i cuori pulsanti dietro l'organizzazione di questo evento.
Ognuno di loro porta con sé una vasta esperienza e una passione per la creazione di uno spazio che permette alle voci afrodiscendenti di emergere e condividere le loro storie.

Inoltre, il comitato creativo, composto da Kenjii Benjii, Nogaye Ndiaye e Roy Raheem, contribuisce alla diversificazione delle prospettive all'interno del festival, promuovendo la consapevolezza e la condivisione in uno spazio che si impegna ad essere **safe**.

Il **Blackn[è]ss Fest** del 2023 promette di essere un'edizione straordinaria che porterà alla luce questioni importanti e contribuirà a tracciare un percorso verso un futuro antirazzista in Italia.
Non perdete l'opportunità di essere parte di questa esperienza di introspezione e consapevolezza.

Per rimanere aggiornato, segui il [profilo social](https://www.instagram.com/blacknessfest/) di Blackn[è]ss Fest

[Qui](https://www.eventbrite.it/e/biglietti-blackness-fest-2023-716455536797) il programma dettagliato.
