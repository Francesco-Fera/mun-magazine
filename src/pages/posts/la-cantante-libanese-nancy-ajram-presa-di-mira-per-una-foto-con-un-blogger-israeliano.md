---
title: La cantante libanese Nancy Ajram presa di mira per una foto con un
  blogger israeliano.
pubDate: 2024-02-26T16:01:22.154Z
layout: ../../layouts/BlogPostLayout.astro
description: La cantante libanese Nancy Ajram presa di mira per una foto con un
  blogger israeliano.
hero: /images/nancy-ajram.jpg
tags: Politica
author: Dalia Ismail
---
*di Dalia Ismail*

L'iconica cantante libanese Nancy Ajram, una delle pop star arabe più note al mondo, è stata criticata duramente sui social media per una sua foto scattata con un fan israeliano dopo un suo concerto a Cipro, riporta The New Arab.

Il ragazzo in questione è Itzik Balas, un travel blogger israeliano molto conosciuto. 

Le foto e i video diffusi mostrano l'artista che stringe la mano al blogger israeliano mentre si preparano per scattare la foto insieme.

Le foto sono state pubblicate da Balas sul suo profilo Instagram, con una descrizione dove esprime il suo entusiasmo per aver incontrato "la megastar globale del mondo arabo".

La cantante di "Ahh w noss" è stata colpita da una valanga di attacchi e critiche per questa foto, soprattutto per averlo fatto durante il genocidio in Palestina e i bombardamenti israeliani - anche con il fosforo bianco - del sud del Libano, che, per ora, hanno causato almeno 271 martiri di cui 42 civili, secondo AFP. \
Diverse fonti riportano che i bambini e le bambine uccisi in Libano sono 7.

**Dal 7 ottobre, è stato notato dal pubblico che Nancy Ajram è una delle poche celebrità arabe a non aver postato o dichiarato nulla riguardo alle aggressioni israeliane in Palestina e in Libano, mentre quotidianamente aggiornava il suo profilo pubblicando le foto dei suoi concerti in giro per il mondo. Secondo alcuni commenti sotto a questi post, il suo comportamento è irrispettoso nei confronti della sofferenza attuale che sta vivendo l'intero mondo arabo.** 

Alcuni utenti sui social media hanno difeso la cantante, affermando che la sua posizione pubblica la porta a fare le foto con tutti i fans, senza verificarne l'identità.

L'anno scorso, Nancy Ajram era stata criticata per aver scattato una foto con un un fan israeliano, sempre a Cipro. In quell'occasione, rispose alle critiche affermando di non dover dimostrare il suo patriottismo a nessuno e di essere fieramente araba e libanese.

**Fino ad ora, la pop star non ha risposto alle polemiche riguardanti questo episodio.**