---
title: Salam Alaykum è la Seconda Generazione che Parla con Baby Gang e 8blevrai
pubDate: 2023-10-06T08:12:41.167Z
layout: ../../layouts/BlogPostLayout.astro
description: Salam Alaykum è la Seconda Generazione che Parla con Baby Gang e 8blevrai
hero: /images/seconde-generazioni-baby-ganga.jpg
tags: Cultura
author: Ariman Scriba
---
## La Diaspora Marocchina in Italia e il Successo nella Musica

La diaspora marocchina in Italia rappresenta la prima diaspora afrodiscendente nel paese e, nonostante tutto, è sempre rappresentata con poche e denigranti parole: terroristi, criminali, P*ttane e via dicendo.

Da circa 2/3 anni, la rivalsa per centinaia di migliaia di ragazzi è finalmente arrivata, grazie al Rap.\
Un modo per comprendere queste diverse sfaccettature della quotidianità di molti giovani marocchini passa attraverso l’ascolto di due giovani talenti italo-marocchini, come Baby Gang e 8blevrai, che stanno sfondando nel mondo della musica italiana e mondiale. Attraverso la loro arte, affrontano tematiche fondamentali, quali  l'identità, la razzializzazione, l’HAGRA, la profilazione razziale e i diversi stigmi che vivono i giovani di seconda generazione.

## Le strade che Parlano per la Diaspora Marocchina

Nella notte del 6 febbraio, Baby Gang e 8blevrai hanno rilasciato due brani che affrontano tematiche significative per tutte le persone con origini marocchine di prima, seconda o terza generazione. 

Rimane particolarmente rilevante la vicinanza che generazioni diverse possono avere ad un testo, ma sappiamo anche che lo scenario sociale e politico italiano, anziché migliorare, è notevolmente deteriorato e le sensazioni di rigetto ed odio che potrebbero essere state vissute 50 anni fa dai nostri genitori sono ancora fin troppo presenti anche oggi.

## Seconda Generazione" di Baby Gang

Con il brano "Seconda Generazione," Baby Gang affronta il cuore pulsante delle sfide che affrontano le nuove generazioni in Italia. 

Il testo, estremamente crudo e intenso, esplora tematiche quali le idendità multiple,  la razzializzazione, nonché la rivalsa sociale ed economica di Baby attraverso la musica:

> *“Nuova generazione da poveri a milionari*
>
> *Nuova generazione ci abbiamo messo 2 anni”*

Può sembrare banale, ma per centinaia di migliaia di ragazzi nati e cresciuti qui, i quali hanno costantemente visto i propri diritti negati, messaggi così semplici e diretti rappresentano uno stimolo ed un incentivo.

Nonostante le accuse che affermano che le canzoni di Baby Gang possano incoraggiare comportamenti violenti, è importante sottolineare che i personaggi che, come pappagalli, ripetono in loop ciò che hanno sentito su qualche Tg, probabilmente non hanno mai ascoltato integralmente uno dei suoi testi, in cui Zaccaria dimostra sempre un totale distacco da qualsiasi coinvolgimento in attività di dubbia legalità

> *Ho promesso a mamma che faccio solo i flus e basta*
>
> *Perché la piazza, non ti comprerà una casa*
>
> *Soldi sporchi vanno via più veloce di chi brasa*

## Salam Alaykum di 8blevrai

Con "Salam Alaykum," 8blevrai ci offre un'immersione nelle sue radici legate al Marocco e l’Italia: *Mano di Fatima ed un borsellino da come parla e cammina Capisci che è un vero maghrebino.*

Il testo celebra la cultura, l'identità marocchina, e delinea tutti gli stigmi del Marocchino f’talien.

Poco c’è da aggiungere, basta sentire il pezzo per essere completamente catapultati nella quotidianità di un marocchino che come 8B viene visto dall’Italiano medio come spaccino, rimanendo comunque 3arbi fiero con in alto la bandiera.

## Conclusione

I pezzi di Baby e 8b, Sacky, Simba, della Seven zoo e così via, non sono solo intrattenimento; vanno ascoltati, letti e compresi se si desidera conoscere dimensioni estremamente distanti da chi non ha origini e culture multiple alle spalle e prova a giudicare e comprendere dimensioni complesse attraverso uno sguardo monolitico e limitato.  

## Baby Gang: Una Storia di effettiva Resilienza e Musica

Zaccaria Mouhib, noto come [Baby Gang](https://www.instagram.com/babygang_1/), è nato a Lecco nel 2001 da una famiglia marocchina. Nel 2018, Baby Gang ha pubblicato il singolo "Street" su YouTube, che ha riscosso un immediato successo. 

Questo è stato solo l'inizio della sua carriera musicale.  La sua musica, cruda e onesta, racconta la sua esperienza di vita, inclusi i momenti complessi vissuti da giovane con background migratorio.

Nel 2021, Baby Gang ha pubblicato il suo primo album, "Delinquente," che ha rappresentato una svolta nella sua carriera. Il suo successo è un esempio di come la musica possa diventare una via per l'empowerment personale e uno strumento per raccontare storie autentiche. La sua musica parla alle nuove generazioni e affronta temi essenziali.

## 8blevrai: La Voce della Nuova Generazione[](https://www.instagram.com/8blevrai/)

[8blevrai](https://www.instagram.com/8blevrai/) è nato nel ‘97 e vive da anni a Predore, in provincia di Bergamo. Fin da giovane, ha coltivato la sua passione per la musica e ha iniziato la sua carriera pubblicando il singolo "Desolè" per l'etichetta Tempo Records.

Nel 2021, 8blevrai ha firmato un contratto con Sony Music e ha lanciato il singolo ambizioso "La Haine," prodotto da Big Fish. Questo brano, insieme ad altri come "Malaga," ha consolidato la sua posizione nel rap italiano, raccontando storie provenienti dai margini, in cui ogni marocchino può rivedersi.